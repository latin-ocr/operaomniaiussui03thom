XV

potest. Accedit quod, si A et F ut familiae differunt, eonsentientes codicum lectiones
maiori auctoritate gaudebunt: tunc enim duo audimus testimonia, dum una familia quan-
tacumque, stricte loquendo, non melior testis est quam primus codex apographus, de
quo sumpta est. Maximi ergo momenti est pro nostra editione huius pulcherrimi com-
mentarii, sed incuria editorum tot et tantis erroribus deturpati, ostendere quod A ex
critico conatu ortus non est.

Ut vero hoc manifestum fiat, in memoriam revocari debet quo criterio inter fa-
milias discernatur. Et planum quidem est eas eodem modo quo primi apographi, inter
se differre: ab istis enim, utpote autographo clarius et distinctius scriptis, sequentes scri—
ptores vix differunt, nisi critica manus intervenit vel nimia scriptoris imperitia. Primi
autem qui de autographo transcripserunt, si eum fideliter reddidissent, vel eodem modo
ab eo recessissent, inter se non diversi fuissent. Sed nullus amanuensis autographum
fideliter transcribit: lapsu enim memoriae verba transponit; vel quae in autographo his
verbis dicuntur, aliis, simili tamen sensu, exprimit; vel errore oculorum, recursu nempe
eorundem verborum deceptus, homoteleuta omittit; vel difficultate legendi et ignorantia
materiae irretitus, verba corrumpit, et compendia erronee interpretatur; vel inadvertenter
verbum transilit; vel correctionem autographi non intelligit. Talibus mendis vacuum
esse, haud scio an ulli scriptori humana permiserit fragilitas. Sed quamvis omnes apo-
graphi istis erroribus laborant, vulgo tamen non in iisdem locis eos exhibent: uni enim
scriptori hoc verbum difficile erat lectu, alii aliud; hoc homoteleuton unus omittit, alius
istud; et ita dicendum est de ceteris erroribus, qui materialiter transcribentibus acci-
dunt. Habebunt ergo immediati apographi menda eiusdem generis, sed in diversis locis;
sicut autem adsunt in primis, ita manent in posterioribus ex ipsis derivatis. Quae si
ita sunt, sequuntur duo: primum, quod ex una familia menda alterius corrigi possunt:
alterum, quod natura erroris huius in ista patet; utrum, v. g., absurda lectio debeatur
corruptioni abbreviaturae, an emissioni homoteleuti, vel alii errori, conferentem aliam
familiam non latebit. Ista est ergo relatio quae inter familias obtinet: eadem menda
habent, sed in diversis locis, ita quidem ut mendorum indoles, simul ac correctio, ex
alterutra inveniatur.

Atqui ipsissima est relatio inter F et A; quod ut pateat, sufficit adire apparatum
variarum lectionum, ubi ex A et F magnum errorum numerum collegimus, quorum
explicatio et emendatio in alterutro praesto est. Ad maiorem tamen intelligentiam, aliqua
exempla subiungimus, quae spectant corruptionem verborum: de homoteleutis infra
habebimus occasionem loquendi.

Liber I, prooem„ 4: inquantum conveniunt in communi intentione F,
immixtum conveniunt in integratione A;
› lect. Ν, 17: proiectio lapidis in altum F,
protectio lapidis in alveum A;
ν lect. VI, 2: futurum, idest debens esse F,
futurum, idest demens esse A;
» lect. vm, 9: quod respicit trino aspectu F,
quod respicit curvo aspectu A;
lect. xxn, 4: est mens eius similis ligato F,
est utens eius syllogismus ligato A;
Lib. ΙΙ, lect. XI, 6: sicut clavus ferreus infigitur rotae ligneae F,
sicut clavis ferreus infigitur totae lineae A;
Lib. ΙΙΙ, lect. v111, 6: in corporalibus locutionibus et demonstrationibus F,
in corporibus vel omnibus demonstrationibus A;
Lib. Ι, lect. 111, 1 1: de motu qui in obliquum tendit A,
de motu qui mobili quando tendit F;

› lect. VI, 10: vel aliqua alia causa universalior A,
universalia aliqua causa universalior F;
ο lect. IX, 7: in propinquitate ad centrum A,

in proximum communitate ad centrum F ;

