XXI

quidem vera audivimus supra Petrum Rogerium diserte asserentem s. Thomam scri-
psisse ι super quatuor libros de Cael0,· » item Bartholomaeum de Capua, Bernardum
Guidonis, aliosque aientes: << super tres libros de Caelo et Mundo.» Iam vero in confesso
apud omnes est Aquinatem nedum quartum librum de Caelo non exposuisse, sed etiam
expositionem tertii libri imperfectam reliquisse: quomodo ergo accipienda sunt verba
Rogerii et aliorum, dum asserunt s. Thomam scripsisse super quatuor vel super tres
libros de Caelo? Eo sane modo quo ab omnibus hucusque accepta sunt, quatenus nempe
auctores illi ea forma loquendi usi sunt ad designandum opus in quod commentaria
edidit Angelicus, non autem ad significandum quod totum opus sit ipse commentatus.
Eodem igitur modo interpretanda sunt testimonia Triveti et Valleoletani; eorumque
auctoritas optime allegatur ad probandum S. Thomam commentaria edidisse in librum
de Generatione, sed ex ea nullatenus conficitur commentaria ista ad totum opus pertinere.
, V. QUA LsscrroNE COMPLEATUR EXPOSITIO s, THOMAE. - Satis ergo constare putamus
-ex auctoritate veterum scriptorum, hanc expositionem annumerandam esse inter opera
s. Thomae incompleta. Sed nunc altera quaestio exurgit, magis etiam implexa, quo
nempe loco constituere oporteat finem genuinae commentationis Aquinatis. Quae autern
mox dicturi sumus in solutione huius quaestionis, ea omnia manifestum est huc etiam
spectare, ut praecedenti argumentationi, si opus sit, novum lumen et maius robur addatur.
Sed antequam solutionem aggrediamur, iuverit in antecessum unum annotare de codi-
cibus in quibusexhibetur haec expositio. Facto enim compertum est, quo magis abun-
dant codices operum quae D. Thomas 'vel complevit omnino, vel ex magna parte ab·
solvit, eo rariores esse codices eorum operum quae Angelicus ex maiori parte imperfecta
reliquit. Porro, quamvis in exquirendis huius commentarii codicibus peculiari diligentia
bibliothecas lustravimus, tamen expositionis huius nonnisi tres codices invenire potuimus:
nempe duos Oxonienses, in quorum uno extat expositio tantum usque ad finem cir-
citer sec'undi numeri quartae lectionis in primum librum, in altero usque ad integram
lectionem xvn eiusdem libri; et tertium Parisiensem, qui, etsi expositionem exhibeat in
duos libros integros, nullius tamen auctoritatis est in hac quaestione, cum sit codex
recentissimus, immo exscriptus appareat ex editione Veneta 1498; de qua re infra.
Ipse ergo maximus defectus codicum manifesto indicio esse potest, quod haec expositio
admodum incompleta remansit. ·

’ His praemissis, ad propositam quaestionem sequenti propositione respondemus:
Genuina s. T homae expositio absolvitur cum lectione xvn primi libri. Primum argu-
mentum ad hanc thesim probandam suppeditatur a codice illo Oxoniensi, qui in notis
invenitur designatus per litteram A, quique, ut diximus, decern et septem lectiones ex-
positionis s. Thomae exhibet. Is enim, absoluta xv11 lectione, haec statim adnotat: ‹ Hic
terminatur expositio fr. Thomae de Aquino, et incipit expositio fr. Thomae de Suthona
(de quo scriptore vide Echard, Tom. Ι, p. 464). › Porro codex iste ad saeculum deci-
mum tertium pertinet, interque codices bonae notae annumeratur; neque ulla adest ratio
cur ei fides denegetur. ·

Sed et alia adsunt indubia argumenta, ex quibus et huius codicis auctoritas con-
firmatur, et conficitur plane S. Thomae expositionem non se porrigere ultra praefatam
lectionem Xvn. Sunt autem haec argumenta ex intrinsecis characteribus ipsius commen-
tationis petita, ac ad tria capita commode revocantur. Primo namque annotandum
venit factum illud, in quod statim offendit oculus et mens lectoris, qui a lectione xv11
, ad xvm et sequentes pergit (quod quidem facturn unusquisque per seipsum explorare
potest, si partem genuinam conferat cum apocrypha, quae in appendice huius voluminis
extat): statim enim animadvertit, a lectione 1 usque ad xv11 inclusive, unam eandemque
rationem commentandi constanter servari, commentariumque ipsum, tum quoad stilum
tum quoad expositionem doctrinae, manifeste redolere ingenium s. Doctoris, eiusque
,proprium exponendi modum referre; sed ab *initio lectionis xv111, illico, apparet nova
commentandi ratio, quae a praecedenti non parum abludit, eaque indesinenter-servata
conspicituf ad finem usque secundi libri. Porro quod idern auctor in diversis operibus,
vel in dissimilibus argumentis, non semper sibi constet, haud aegre conceditur, prae-

