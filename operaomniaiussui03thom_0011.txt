v11

III. COMMENTARIUM s. THOMAE. - Commentarium istud unum esse ex ultimis ope-
ribus s. Thomae, auctor est Ptolomaeus Lucensis, qui in sua Historia Ecclesiastica,
libro XXIII, cap. XI, scribit: Hoc etiam tempore (ab anno 1271 ad annum 1274) scripsit
etiam super philosophiam, videlicet de Caelo et Generatione. Est autem hoc commen-
tarium ita in suo genere perfectum, ut vel ex hoc uno possit studiosus lector facile
intelligere iure merito s. Thomam ab antiquis Expositorem per antonomasiam fuisse
appellatum. Analysis quam exhibet Aristotelici textus, adeo exacta, ordinata et per-⁷
spicua est, ut statim ob oculos lectoris distincte ponantur totus processus ipsius textus,
ac praecipua capita doctrinae quae in eo continentur. Nec nimiis divisionibus mentem

ι ‘onerat et obruit, nec eas unquam praetermittit, ubi ad distinctionem et claritatem con-

ferunt. ·Methodum ipsius plures secuti sunt, inter quos Aegidius Columna, Petrus de
Alvernia, Niphus: sed quam longe distent ab illa perfecta ratione quam sanctus Doctor
in suis commentariis assecutus est, unusquisque ex comparatione cognoscere potest.
Quod autem attinet ad Aristotelicae doctrinae expositionem, haec talis in commentario
s. Thomaereperitur, ut nec exactior nec uberior aut clarior desiderari possit. Quae-
stiones ad prima principia resolvit, omnesque difficultates, sive ex „ipso textu emer-
gentes, sive ab aliis excitatas, accuratissime usque ad ultimas dubitationes expendit;
adeo ut videri possit facto suo voluisse confirmare et in praxim exactissime traducere
documentum illud praestantissimum, quod ipsemet (lib. II, lect. xxn, n. 10) post Aristo-
telem tradit, ad quaestiones plene et undequaque solvendas: ι Oportet eum qui vult
recte solvere, ut perducat solutionem usque ad id ubi non sit amplius dubitatio. ι
Et assignans causam quare non semper nec ab omnibus hac methodo procedatur,
« omnibus nobis, ι inquit, ‹ dubitationes solventibus hoc videtur esse consuetum, ut
inquisitio fiat non ad rem, sed ad contraria dicentem, idest non quousque natura rei
requirit, sed quousque adversarius non habeat ulterius contradictionem: quia etiam
hoc quilibet observat ad seipsum, ut curn ipse dubitat de aliquo, quaerat in seipso
quousque ipse non habeat in promptu unde sibi contradicat. Sed illud non sufficit:
quia cum aliquis vult veram solutionem invenire, oportet quod non sit contentus
obiectionibus quas habet in promptu, sed diligenter inquirat eas. Et propter hoc...
oportet eum quivult bene inquirere veritatem, esse promptum ad hoc quod instet et
sibi ipsi et aliis; non per instantias sophisticas, sed per instantias reales et rationabiles,
proprias, idest convenientes, generi·de quo inquiritur.»

IV. SPECIMEN DOCTRINAE PHILOSOPHICAE QUAE IN Hoc COMMENTAmo coNT1NETUR. -
Sed quod in immensum auget pretium huius commentarii, illud est quod semper in
more habuit Angelicus Praeceptor, etiam in exponenda Aristotelis doctrina physica et
astronomica. Tot namque principia philosophiae rationalis assumit atque declarat in
sua expositione, ut diligens lector possit vel ex hoc uno commentario, magnum sibi
comparare thesaurum doctrinae vere philosophicae. Qua de re, ut in iuvenibus magis
excitetur desiderium pervolvendi haec volumina, opportunum ducimus exempla nonnulla
subiicere.

Et in primis en quomodo lib. I, lect.1x‚ n. 4, egregie declaratur principium illud
maximi momenti in philosophia et in omnibus scientiis, parvus error in principio, maxi-
mus est in fine: ‹ Scilicet qui modicum transgreditur a veritate circa principium, proce-
dens in ulteriora fit magis longe a veritate decies millies. Et hoc ideo, quia omnia
subsequentia dependent ex suis principiis. ι Principium enim, ‹ etsi sit modicum ma-
gnitudine, est tamen magnum virtute, sicut ex modico semine producitur magna ‘arborz
et inde est quod illud quod est modicum in principio, in fine multiplicatur, quia pertingit
ad toturn id ad quod se extendit virtus principii, sive hoc sit verum sive falsum. »

Lectione autem XIX, n. 4, ubi agitur de quaestione utrum possint esse plures mundi,
'invenitur pulcherrime explicatum principium illud, quod maxime inservit ad veram
doctrinam de universalibus intelligendam, nempe: in omnibus sensibilibus alia est consi-
deratio formae (seu naturae) secundum se consideratae, alia consideratio formae prout
est in materia. Quod quidem principium primo explicatur ‹ in mathematicis, in qui-
bus est magis manifestum, eo quod in ratione eorum non ponitur materia sensibilis.

