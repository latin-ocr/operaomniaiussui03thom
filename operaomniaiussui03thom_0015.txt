XI

munem hominum modum, tunc oportet reddere gratias his qui tales necessitates inve-
niunt, magis quam eos increpare. ›

Secundo, ex hoc ipso libro manifeste colligitur quod antiqui theoriis astronomicis
quas excogitarunt, non ita inhaerebant quasi reputarent eas omnino certas et demon-
stratas; sed habebant ipsas loco suppositionum, quibus conabantur rationem aliquo
modo reddere de iis quae sensibiliter apparent circa corpora caelestia eorumque motus.
Immo 'fatebantur quod progressu temporis possibile erat novam invenire rationem et
magis certam explicandi phaenomena caelestia. ‹ Si gratiae agendae sunt his qui cer-
tiores necessitates inveniunt, nunc autem in hac quaestione sufficit dicere illud quod
nobis videtur, etsi non sit adeo certum (lib. II, lect. vn, n. 5). » Lectione X1, inqua in-
quiritur qualiter stellae moveantur, haec adnotat s. Thomas (nn. 1, 2) post Aristotelem:
ι Videmus et stellas et totum caelum moveri.. Non autem posset salvari apparens
motus stellarum, si et stellae quae videntur moveri quiescerent, et homines qui vident.
Quod enim motus appareat, causatur vel ex motu visibilis vel ex motu videntis. Et
ideo quidam, ‘ponentes stellas et totum caelum quiescere, posuerunt terram in qua nos
habitamus, moveri ab occidente in orientem circa polos aequinoctiales qualibet die semel;
et ita per motum nostrum videtur 'nobis quod stellae in contrarium moveantur; quod
quidem dicitur posuisse Heraclitus Ponticus et Aristarchus» Lectione autem XVII, num. 2,
post expositum systema planetarium iuxta astronomos Aristotele antiquiores et poste-
riores, haec sapienter animadvertit: ‹ Illorum tamen suppositiones quas adinvenerunt,
non est necessarium esse veras, Licet enim, talibus suppositionibus factis, apparentia
salvarentur, non tamen oportet dicere has suppositiones esse veras; quia forte secun-
dum aliquem alium modum, nondum ab hominibus comprehensum, apparentia circa
stellas salvantur (cs. Summa T heologica, part. I, qu. xxxn, a. 1, ad 2). ›

Tertio, nemo negare poterit quod tum libri Aristotelis tum commentaria s. Thomae
maximo adiumento sunt illis, qui historiam scientiae astronomicae ex propriis fontibus
haurire, eamque methodo ac certa ratione tradere cupiunt. Accedit aliud non mediocre
commodum, quod nimirum ex his libris, in quibus variae antiquorum opiniones exami-
nantur, compertum erit quidquid a veteribus sapienter fuit excogitatum ac traditum
posteris, qui, multiplicatis observationibus et aptioribus mediis adhibitis, scientiam astro-
nomicam in eam perfectionis formam adduxerunt, de qua merito aetas nostra gloriatur.
Proser-imus etiam hic exempla earum opinionum, in quibus a veteri recens astronomia
non discordat. Lectione ΧΠ secundi libri, n. 7, Platonis recensetur opinio de motu
stellarum circa proprium axem, quam quidem opinionem Simplicius pluribus confirmare
nititur3 ac de ipsa spectata in ordine ad mentem Aristotelis, haec pronuntiat Angelicus:
‹ Quia propositum Aristotelis fuit non recedere ab eis quae ad sensum apparent, quia
talis circumgyratio non sensibiliter apparet in stellis, ideo non asseruit hunc motum in
stellis esse, licet non directe improbaverit. › Lectione autem XX, n. 3, ubi reseruntur
opiniones circa situm terrae, haec tradit cum Aristotele: ‹ De situ terrae non omnes
philosophi habent eandem opinionem.. ,Qui dicuntur Pythagorici, in partibus Italiae
commorantes, e converso dixerunt quod ignis positus est in medio mundi: terra autem,
ad modum unius stellarum, movetur circulariter circa medium mundi, et suo motu facit
noctem et diem, secundum diversam habitudinem sui ad solem.» Et lectione XX1,n 2,
ubi expenditur quaestio an terra quiescat vel moveatur, haec adduntur: « Quicumque
dicunt ipsam non esse positam in medio mundi, sicut Pythagorici, attribuunt ei motum
circularem, quo movetur circa medium › Lectione autem XXV1,n 1, subditur: ‹< Alii vero,
sicut in Timaeo scribitur, ponentes terram esse in medio, dicunt eam revolvi circa me-
dium poli, idest circa axem dividentem caelum per medium.» Tandem lectionibus Xxv11
et XXVIII, pluribus argumentis ostenditur quod terra est sphaericae figurae; et numero
ultimo lectionis XXVIII, apponitur ratio qua magnitudo terrae determinatur: « Hoc autem
astrologi perpendere potuerunt, considerantes quantum spatium in terra facit diversi-
tatem unius gradus in caelo.. ‚Unde multiplicantes hunc numerum per trecenta sexa-
ginta, qui est numerus graduum caeli, apprehenderunt rotunditatem terrae esse prae-

dictae quantitatis.»

