XXXIII

ptum Aristotelis textum videntur appositae. Notae vero quae ad rem nostram fa-
ciunt, pertingunt certo usque ad finem lectionis decimae. Praeter ea quae in anno-
tatione variarum lectionum circa textum s. Thomae videri possunt, duo exempla hoc
loco damus, primum ex marginalibus, alterum ex interlinearibus notis desumptum. Ad
illa verba textus cap. V, Propter quod et rz’dztule etc., haec annotat postillator, fol. 151
recto: ‹ Habitatio terrae determinatur secundum latitudinem ex una parte ad loca in-
habitabilia per aestum, et ex alia parte inhabitabilia propter frigus; sed quantum ad
longitudinem posset copulari circulus, ut tota pars terrae praedicta undique habitaretur,
propter eius temperantiam. Non enim invenitur excessus frigoris et caloris secundum
distantiam orientis et occidentis, secundum quam distantiam est longitudo terrae habita-
bilis: secundum enim quod sol movetur ab oriente in occidentem, sic non causat ex-
cessum caloris; qui quidem motus dicitur motus diurnus. Sed secundum quod movetur
motu proprio, habet causare excessum caloris et frigoris, per accessum et recessum a
nobis in zodiaco. Et propter hoc dicit Equsztor quod excessus frigoris et caloris est
secundum latitudinem, quae attenditur secun¹dum distantiam poli ad circulum aequino-
ctialem. Quando enirn sol appropinquat Cancro, et postquam recedit a Cancro, non tamen
longe, est aestus: quando est in parte circuli opposita, ut in Capricorno, est excessus
frigoris. ι Haec autem nota partim desumpta est ad verbum ex numero 3 lectionis x;
partim vero ex numero 10 lectionis vn deprompta apparet (cf. etiam lect.1x, num. 8).
“Exemplum quod modo exhibemus interlinearis notae, pertinet ad ultimum numerum
lectionis x, Illic textus Aristotelis habet: ‹ Ille autem locus (sub tropico aestivo), pro-
pter solis vicinantiam, neque habet aquas neque pascua » Hoc ultimum verbum pascua,
seu pabulum, Alexander hoc modo interpretatur: ι per pabulum vero aquarum mate-
riam seu suppeditationem intelligit, quasi aquarum alimentum; › eodem modo exponit
Petrus de Alvernia, inquiens, «pascua, idest alimenta aquarum.» Ast annotator codicis
Vaticani, qui notas interlineares hucusque ex commentario D. Thomae, prout extat in
editione Piana, utplurimum accepit,- etiam hocloco ad eundem commentarium recurrit,
cum eoque pascua interpretatur loca humida (fol. 151 verso).

Satis ergo auctoritatis habemus pro vindicandis angelico Doctori omnibus septem
et decem lectionibus in primum, et decem prioribus in secundum Meteorologicorum
librum, prout illae extant in editione Romana. Aliunde haec omnia ad Aquinatem legi· ’
timum parentem pertinere, ostendunt manifeste stilus, tractationis modus, aliaeque intrin-
secae dotes, quae S. Doctoris ingenium expresse referunt. Sed quod attinet ad reliquam
‚commentationis partem, quae in editione Piana exhibetur, haec ab undecima lectione
secundi libri ad finem usque operis, tota a D. Thoma abiudicanda est. Nam* primo,
argumenta et divisiones textus non respondent divisionibus et argumentis quae supra
proponuntur ab ipso s. Thoma. Secundo, stilus diversus, ac diversa ratio exponendi
Aristotelicum textum, alium prorsus auctorem produnt. Tertio, hoc supplementum,
quoad secundum et tertium librum, fere totum desumptum est ex commentario Petri
de Alvernia. Quoad quartum vero, et in eadem Petri expositione, et in commentario
B. Alberti, et in notis marginalibus cod. Vatic. 2072 (usque ad quartam lectionem,
cum qua cessant notae in isto codice), non raro deprehenduntur loca cum quibus magis
aut minus commentatio supposititia convenit. Duo haec posteriora argumenta non opus
est pluribus verbis declarare: patent enim tum ex exemplis quae mox subiiciemus‚ tum
ex collatione partis genuinae cum parte apocrypha, quae in appendice reperitur. Solum
igitur primum argumentum hic breviter exponendum est. ⁴

Lectione Vn secundi libri, incipit s. Thomas cum Aristotele tractare de ventis,
et tractatum una cum textu in hunc modum dividit: ‹ Postquam Philosophus deter-
minavit de mari, cuius salsedo causatur ex admixtio-ne exhalationis siccae terrestris,
consequenter determinat de ventis, qui ab eadem exhalatione sicca causantur. Et divi-
ditur in partes duas: in prima determinat de ipsis ventis; in secunda de quibusdam
passionibus ex ventis causatis, ibi: De agitatione autem et motu etc. Prima iterum di-
viditur in duas: in prima determinat de ventis in communi; in secunda de speciebus
ventorum, ibi: De posz'tzbne ete. Prima dividitur in tres partes: in prima determinat de

Opp. D. Turonas Τ. ΙΙΙ.

